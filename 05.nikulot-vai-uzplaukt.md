# **🧟 Nīkuļot vai 🚀 uzplaukt?**

*Par augēšanas bumu, produktu diētu un bioloģijas ignorēšanu.*

</br>

## **Kas es esmu?**

Sākšu ar bioloģiju. Mēs, *Homo sapiens*, ietilpstam zīdītāju klasē, esam divkājaini primāti un hominīdu (angliski: *Hominidae*) dzimtes pārstāvji.

Mums ar dzīvniekiem kopīgas tādas īpašības kā nepieciešamība pēc pārtikas, ūdens, pajumtes un citiem resursiem, lai izdzīvotu. Tāpat spējam pārvietoties telpā, sajūtam apkārtējo vidi un vairojamies. Izklausās pazīstami, vai ne?

Mūsu fizikālā uzbūve arī ir kā dzīvniekiem. Mums ir asinis, nervi, hormoni, orgānu sistēma, audi, šūnas, kauli, muskuļi, āda utt. Nekāda fotosintēze mūsos nenotiek, nesastāvam no hlorofila, indīgas substances arī it kā neizdalām. Nav mūsu brāļi maurloki un māsas 🍓 zemenes vai otrās pakāpes brālēns 🍅 tomātiņš.

Visi dzīvnieki kaut ko ēd, lai būvētu un uzturētu savu ķermeni pēc iespējas veselīgāku un efektīvāku, bet visi dzīvnieki neēd vienādi. Katram dzīvniekam ir sava diēta, tāpēc tos var iedalīt trīs grupās pēc to barošanās paradumiem.

</br>

### Zālēdāji

Zālēdājs - dzīvnieks, kas anatomiski un fizioloģiski pielāgots augu materiāla ēšanai.

Angliski: *Herbivore*. Atvasināts no latīņu valodas vārdiem „herba”, kas nozīmē mazs augs, garšaugs, un „vorare” - negausīgi ēst.

Barības ķēdē zālēdāji atrodas zem visēdājiem un gaļēdājiem.

🦌 Staltbriedis, stirna, 🦬 bizonis, Alpu mežāzis, 🐇 zaķis, trusis, 🐐 kalnu kaza, 🐂 vērsis, 🐎 zirgs, Pireneju bizamžurka, 🦒 žirafe, 🦍 gorilla, 🐘 zilonis, 🐨 koala, 🐼 panda, 🦃 tītars, 🕊️ balodis, 🦩 flamingo, 🐢 bruņurupucis, 🐬 delfīns u.c.

</br>

Zālēdāji skaidri zina, kurus augus var ēst, bet kuri ir indīgi. Tie ir pielāgojušies un evolucionējuši kopā ar augiem. Tādā veidā zālēdāji veiksmīgi izvairās no slimībām un vēl šobaltdien dzīvo sveiki un veseli.

Laika gaitā zālēdāji ir atklājuši, ka daži augi dod vairāk spēku un uzturvielas nekā citi. Bet ne jau augu masa ir tā, no kā zālēdāji barojas, jo to organisms nespēj absorbēt augus vai to masu pa tiešo.

Kopā ar augiem zālēdāji uzņem arī daudz un dažādas 🐛 baktērijas, kas pēc tam sāk vairoties, veidot kolonijas un laimīgi dzīvo zālēdāju gremošanas sistēmā. Baktērijas barojas no augiem tos raudzējot. Kad baktērijas nomirst, zālēdāja organisms mirušās baktērijas var beidzot absorbēt un izmantot kā uzturvielas. Īstenībā augi ir baktēriju barība.

*Ja zālēdājs apēd gaļu, rodas slimības un konflikti gremošanas sistēmā.*

</br>

Zālēdājiem žokļi spēj kustēties arī uz sāniem, un šo kustību lopiņi pielieto katru dienu, lai saberztu zāli kā piestā. Neesmu redzējis nevienu cilvēku, kas ēd, kustinādams augšžokli un apakšžokli krustu šķērsu - vienu pa labi, otru pa kreisi. Tas būtu arī nepieklājīgi. Pamēģiniet paši pie spoguļa!

Mēs, cilvēki, neesam imūni pret augu toksīniem. Praktiski visi augi ir cilvēkam indīgi un neizmantojami kā pilnvērtīgs uztura avots. Atsevišķi augi vai to produkti ātri izraisa atkarību – paņem savā varā, bet veselību neuzlabo, piemēram, 🚬 cigaretes, kafija, 🍫  šokolāde, cukurs, alkohols, opijs u.c.

Arī šķiedrvielas cilvēkiem nekad nav uzsūkušās zarnās - ne tievajā, ne resnajā zarnā. Atšķirībā no zālēdājiem, mums nekad nav bijuši vairāki kuņģi vai garas resnās zarnas, kur dzīvoties tik daudz baktērijām, lai pilnvērtīgi pabarotu ķermeni.

Cilvēkiem ir arī grūti pretoties baktēriju varai, jo baktērijas mūs labi pazīst jau no bērna kājas. Baktērijas prot radīt personificētus domu 📡 ziņojumus un formējumus, un visvisādus prāta trikus, lai nezaudētu savu ietekmi pār mums. Baktērijas mūs vada, jo to kolonijas sazinās savā starpā, pārraida informāciju viena otrai, kooperējas, un tas viss notiek mūsu ķermenī. Lai būtu vēl interesantāk, baktērijas komunicē arī ar apkārtējo ķermeņu baktēriju kolonijām. 🐛🛰🐛

Un to var redzēt dzīvē, jo tāds tādu pievelk - kafijas cienītājs sēdēs kafejnīcā, dzērājs ies tikai uz krogu, bet saldummīļi pacietīgi stāvēs rindā pēc tikko ceptām smalkmaizītēm. Un tas viss tikai tāpēc, lai mēs turpinātu ēst augus un to produktus, jo tikai tā dažādās baktēriju kolonijas var sevi uzturēt. Ja mūsu smadzenēm nepienāktu signāli patērēt konkrētus augu izcelsmes produktus, mēs tos gluži vienkārši neēstu.

Baktēriju un parazītu kolonijas, ko dēvē par 🐛 biofilmām, ar mūsu prātu manipulē tik rafinēti, ka mēs paši to nepamanām. Jo vairāk baktēriju cilvēka ķermenī, jo smalkāki prāta triki tiek izspēlēti. Ja baktēriju kolonijai draud izmiršana jeb bads, tās kļūst īpaši uzmācīgas un negantas, lai tiktu pie barības. 🦇 Tās cilvēku burtiski žmiedz un krata, lai tikai biofilmas dabūtu savu daļu.

Esmu novērojis - ja baktēriju kolonija atrodas jau uz izbeigšanās robežas, tā ir, iespējams, tik lielā panikā, ka sāk acīmredzami pieļaut kļūdas: domu ziņojumi kļūst nepārdomāti, neloģiski un pavirši, un cilvēkam vieglāk saprast, kas vispār notiek.

Viens piemērs – kad sāku neēst saldumus, uzreiz pēc nedēļas vesela mēneša garumā katru dienu pienāca domu ziņojumi, ka jāsāk patērēt tikai un vienīgi tādi produkti, kuros visos ir cukurs un jo vairāk, jo labāk. Nevienā idejā, ko saņēmu, nebija aicinājums ēst gaļu un taukus, kas mani darīja īpaši 🤔 aizdomīgu.

</br>

Secinājums par zālēdājiem: ⛔ Cilvēks nav zālēdājs.

</br>

### **Visēdāji**

Visēdājs - dzīvnieks, kas spēj ēst un izdzīvot gan no augu, gan dzīvnieku izcelsmes pārtikas.

Angliski: *Ominvore*. Atvasināts no latīņu valodas vārdiem „omnis”, kas nozīmē viss un „vorare” - negausīgi ēst.

🦡 Eirāzijas āpsis, 🦦 ūdrs, 🦊 sarkanā lapsa, 🐁 brūnā žurka, mežacūka, 🦔 ezis, cauna, 🦆 pīle, parastais krauklis, 🦜 papagailis, vārna, 🦚 pāvs, Eirāzijas sīlis, 🐻 lācis, 🦝 jenots, oposums, 🐖 cūka, 🐒 šimpanze, paviāns u.c.

</br>

Visēdāju diēta ir vēl specifiskāka nekā zālēdājiem vai gaļēdājiem. Tā ir atkarīga no sugas specifikas, vides, sezonas, pārtikas pieejamības un dažreiz no dzīvnieka individuālās uzvedības. Visēdāji arī skaidri zina, kurus augus un gaļu drīkst un nedrīkst ēst.

Visēdāji vienā maltītē ēd vai nu tikai konkrētu augu materiālus (piemēram, ogas, augļus), vai tikai konkrēta veida gaļu (piemēram, zivis, kāpurus). Augus un gaļu kopā neēd, bet dažas sugas, piemēram, 🐖 cūkas un 🐻 lāči pa retam vienā maltītē var ēst specifiskus augus kopā ar specifiska veida gaļu. Tiesa gan, tikai īpašās kombinācijās un gadījumos.

*Ja visēdājs apēd savai sugai neatbilstošus augus vai neatbilstošu gaļu, vai nesaderīgus augus ar gaļu, tad rodas slimības un konflikti gremošanas sistēmā un 🫀 sirdsdarbībā.*

</br>

Cilvēkam augļi (cukuri) nekad nav bijuši kā pamatēdiens kaut uz vienu sezonu.

Cilvēkam gandrīz visa veida augi kombinācijā ar gaļu un taukiem rada konfliktus gremošanas sistēmā.

Ja cilvēks iesāk un turpina ēst augus, gremošanas sistēma kļūst pasīvāka, mazāk efektīva, jo visu laiku jācīnās ar dažādām augu indēm, kas uzbrūk ķermenim. Paralēli šai cīņai ir jātiek galā ar nesagremojamo augu masu - šķiedrvielām, eļļām, cieti, graudiem, sēklām, riekstiem utml.

Cilvēks sāk ņemt enerģiju no cukuriem nevis no taukiem (ja vispār vēl turpina ēst gaļu), jo cukurs ir dopings un tam ir priekšroka. Aizaug zarnu sieniņas, pārtika neuzsūcas, un cilvēks sāk kļūt atkarīgs no mirušajām 🐛 baktērijām, bet tās nedod barības vielas pietiekamā kvantitātē un kvalitātē. Cilvēks kļūst vājš un laika gaitā ar kaut ko saslimst, bet tik ātri nenomirst, jo ir ļoti izturīgs un prot 🧟 veiksmīgi sadzīvot ar slimībām.

</br>

Secinājums par visēdājiem: ⛔ Cilvēks nav visēdājs.

Izņēmums: bada laikā, kamēr nav pieejama gaļa, var izdzīvot no augiem, bet ⚠ brīdinājums - tā prātīgi, daudz nemiksēt un vērot iedarbību.

</br>

### **Gaļēdāji**

Gaļēdājs - dzīvnieks, kas barojas tikai no citiem dzīvniekiem.

Angliski: *Carnivore*. Atvasināts no latīņu valodas vārdiem „caro”, kas nozīmē gaļa vai „miesa”, kas ģenitīvā ir „carnis”, un ”vorare” - negausīgi ēst.

🐱 Mājas kaķis, 🐶 mājas suns, sesks, arktiskā lapsa, ūdele, Eirāzijas lūsis, 🐺 pelēkais vilks, īsastes zebiekste, meža kaķis, 🐆 gepards, hiēna, 🐊 krokodils, 🦅 zelta ērglis, zivju ērglis, lielais piekūns,🐧 pingvīns, 🦎 ķirzaka, 🦭 ronis, 🐾 Tasmānijas velns u.c.

</br>

Gaļēdājiem kuņģis + aizkuņģa dziedzeris + aknas ļoti efektīvi šķeļ taukus, kas tālāk ātri vien uzsūcas tievajā zarnā. Rezultātā asinsritē nonāk barības vielas, rodas enerģija, un dzīvnieks ir pabarojies.

Visi gremošanas sistēmas orgāni strādā 🎶 saskanīgi, lai efektīvi šķeltu taukus, nevis pildītu resno zarnu ar baktērijām augu raudzēšanai.

Ja gaļēdājs tomēr apēdīs kādu augli vai dārzeni, pirmajās reizēs nekas ļauns nenotiks; skābā vide iznīcinās visas baktērijas, pirms tās nonāks zarnās. Tomēr augu masa ar tās indēm tāpat nonāks gremošanas sistēmā un ķermenim nāksies krietni nopūlēties. Turpinot ēst augus, tauku sadalīšanas procesi kļūs pasīvāki, gremošanas sistēma vājāka, skābju līmenis kritīsies, un 🐛 baktērijas ātri vien nonāks zarnās un sāks vairoties.

Strauji parādīsies slimības un dzīvnieks nomirs daudz ātrāk nekā tam bioloģiski būtu bijis paredzēts dzīvot. Tas ir veids, kā augi cīnās pret dzīvniekiem. Augi uzveic gaļēdājus ātrāk nekā zālēdājus vai visēdājus.

Gaļēdājiem nav vajadzīgs buferis - aklā zarna - resnās zarnas uzpildīšanai. Ja kādam gaļēdājam ir aklā zarna, tad ļoti īsa. Dažiem dzīvniekiem tā palīdz resnās zarnas saturam nenonākt atpakaļ tievajā zarnā.

</br>

Cilvēkiem sensenos laikos bija nedaudz garāka aklā zarna. Tā kā miljoniem gadu cilvēki ēda tikai gaļu, aklā zarna pielāgojās diētai un saīsinājās, lai ķermenis taupītu enerģiju un resursus.

</br>

Secinājums par gaļēdājiem: ✅ Cilvēka dabiskā diēta - gaļēdājs.

</br>

### **Atpakaļ par cilvēku**

🔒 Izskatās, ka nav liela māksla atdalīties no sava bioloģiskā „es”, savas dabiskās diētas, sava īstā ķermeņa, bet kā lai tiek atpakaļ?

Kamēr ķermenī valdīs 🐛 biofilmas, tikmēr tās prasīs tikai un vienīgi augu valsts produktus,  it īpaši cukurus. Gaļa un tauki nav baktēriju barība. Baktērijas caur visām cilvēka maņām,, ieskaitot prātu, turēs mūs pa gabalu no gaļas un taukiem, lai tikai izdzīvotu un turpinātu uzturēt savas iekarotās teritorijas. Tās pieprasīs tikai augus un cukurus, neko citu.

Ņemot vērā cilvēka bioloģiju un tās diētu, ir tikai 🗝 viens variants, kā atgūt veselumu un izbeigt mistiski nevaldāmo vēlmi patērēt augu valsts produktus:

- Atbrīvoties no 🐛 biofilmas;
- Pārstāt patērēt augu izcelsmes pārtiku, kā arī jebkāda veida ogļhidrātus. ⚠ Ogļhidrāti ir cukurs, kas ir vislabākā barība praktiski visa veida baktēriju kolonijām;
- Atsākt ēst 🍖 gaļu un taukus.

🔓 Un cilvēks kļūst dabīgs, tīrs, viņš pats.

</br>

## **Produktu diēta**

Mūsdienās cilvēks uzturā lieto mazāk dabiskus ēdienus un vairāk ražotus ēdienus - produktus. Papildus lieto arī uztura bagātinātājus, vitamīnus un stimulantus, kas arī ir produkti. Relatīvi īsā laika periodā cilvēks ir evolucionējis līdz produktu diētai. Tā ir mentāli pievilcīga, strauji rada atkarību un aizrauj. Protams, produktu diēta 1:1 rezonē ar nepāraudzinātajām 🐛 baktēriju kolonijām.

</br>

### **Apmiglotie**

Laika gaitā cilvēks sācis kombinēt dažāda veida pārtikas produktus un pusfabrikātus un ar to tā aizrāvies, ka zaudējis spēju novērot apēstā ēdiena ietekmi uz veselību vai arī adaptēties ēdienam. Cilvēkiem praktiski 24/7 gremošanas sistēmā ir mikslis: augi, eļļas, gaļa, cukurs, tauki, ciete, šķiedrvielas, graudi, milti, kādam vēl nezin kas.

Jebkuri detalizētāki secinājumi ir totāli maldinoši. Neko nevar saprast. Ne pats, kur nu vēl kāds cits.

Analītiskais prāts tīri tehniski nevar pielietot nevienu zinātnisku metodi, lai izsvērtu par un pret; lai adaptētos; lai izvairītos no nederīgiem un nesaderīgiem ēdieniem. Ja tādā miglā turpina dzīvot, rodas 🧟 saslimšanas un ar laiku pāragra nāve.

</br>

### **Pasēdēsim?**

Restorāni, kafejnīcas un 🍴 ēdnīcas piedāvā 99% cilvēkam nederīgu pārtiku. 🍕 To ēdieni ir neiedomājami daudzu izejvielu kombinācijas. Katram ēdienam ir savs īpašais nosaukums, lai tas izklausītos kā medus ausīm. Attēli ēdienkartē vienā mirklī rada maksimāli daudz siekalu un gaidu. Daudzveidīgie nosaukumi ir tikai šķitums, ka tu izvēlies to vislabāko, bet patiesībā tu neapzināti un izmisīgi meklē mazāk neveselīgāko, jo tas ir arī izdzīvošanas jautājums.

Pārsvarā gan atnestais ēdiens atšķiras no attēla gan vizuāli, gan saturiski - tātad reklāma ir maldinoša, un nu veselībai draud briesmas. Bet ne jau šefpavārs kļūdījās.

Receptes ir rūpīgi un ekonomiski izsvērtas, lai izejvielas būtu par zemāku pašizmaksu, un 💰 peļņa lielāka. Kamēr būs apgrozījums, peļņa un visi smaidīgi, tikmēr bizness turpināsies. Apmeklētājiem par savas veselības bojāšanu jāsedz arī citi izdevumi:

- Ja Eiropā restorānā skan 📻 mūzika, par to ir jāmaksā licences maksa.
- Pa laikam jānomaina dekorācijas (🎅 ziemas svētki, Jāņi, 🥚 lieldienas). Kāds oficiālo svētku tematikai sakars ar cilvēka gremošanas sistēmu?
- Restorāni darbojas publiskajā sektorā, tātad ir jāgādā par apmeklētāju drošību, - jāuzstāda novērošanas kameras un jāmaksā apsardzes kantoriem sava daļa.
- Algas. Tās kļūst tikai lielākas.
- Tad vēl dzeramnauda jeb apkalpošanas maksa, kas norādīta kaut kur ēdienkartē, ej nu atrodi. Cenas bez ierēķinātās dzeramnaudas izskatās zemākas nekā reāli beigās jāmaksā, - esmu ne vienu reizi vien 💸 uzķēries.

Ēdināšanas bizness ir viens liels slazds, kurā pazūd cilvēka veselība un vairs netiek ārā. Diemžēl neviens mums nemaksā kompensāciju par to, ka mēs publiski ēdam nederīgu ēdienu. Katrs ēstuves apmeklētājs ir kā dzīva bezmaksas reklāma, kas informē garāmgājējus, ka ēst cilvēka bioloģijai neatbilstošu ēdienu ir baigi stilīgi.

Tā vien izskatās, ka jo neveselīgāk, jo stilīgāk. Netīšām sanāk tāda kā naiva dezinformēšana.

</br>

### **Tikmēr laukos**

Laukos cilvēki audzē vistas, pīles, cūkas, kazas, govis, bet paši ikdienā gaļu neēd. Tā domāta pārdošanai. Ja nu tomēr ēd gaļu, tad varbūt kādos svētkos un kombinācijā ar 🍞 maizi, dārzeņiem un 🍺 alkoholu.

Lielākoties pārtika uz laukiem plūst no veikaliem un tirgiem. Uz laukiem ved dārzeņus, augļus, miltu maisus, cukura maisus, graudu maisus. Tad vēl katram savas saldumu turzas un savas apreibinošās vielas – tabaka, tēja, šķīstošā kafija.

Ak, jā, un tā gaļa, kas no laukiem nonāk pilsētās, stāv vitrīnās un kaut kādā ziņā gaida kārtējos 🍾 svētkus - oficiālos, baznīcas vai sienas kalendāros iekļautos, - kā atļauju pilsētniekam kārtīgi pabaroties.

</br>

### **Māksla sarūk**

Šī brīža pasaules iekārtojumā reklāmas acīmredzami “apēd” mākslu. Dažreiz viens pats 🌭 hotdogs vai 🍔 burgers ir piecus metrus liels vēl lielākā reklāmas laukumā, uzstādīts virs smalkas 19. gadsimta sievietes skulptūras. Ar laiku skulptūra kļūst garlaicīga, jo to neviens nenomaina, kamēr reklāmas gan mainās visu laiku. Galu galā - kas vainas hotdogam? Un tā tas nebeidzas.

</br>

### **Veikalu evolūcija**

Cilvēks radījis daudz un dažādas kultūras, tradīcijas, reliģijas un citas intelektuālas padarīšanas. Tās visas cieši savijušās ar ēšanas un dzeršanas paradumiem, bet gandrīz nemaz nesaistās ar bioloģisko diētu - gaļēdāja diētu.

Kamēr 21. gadsimta cilvēks aizvien filosofē par savu mentālo un vēl sazin kādu attīstību, it viss tāpat grozās par un ap vienu un to pašu ēdiena tēmu. Tā vien izskatās, ka zudusi kontrole pār intelektu! Tas arī ir biofilmu triumfs mūsu acu priekšā.

Man tepat blakus esošajā pilsētā nojauca vienīgo kinoteātri un tā vietā būvē lielveikalu. Šur tur funkcionālais dizains nedaudz glābj situāciju – pazemes cietokšņu paliekas tiek pārveidotas par autostāvvietām, jo lielveikalu ir daudz un mašīnām uz zemes vairs nepietiek vietas. Jā, pat savās mašīnās uz veikaliem līdzi mēs vadājam 🐛 baktēriju kolonijas, jo tām veikalus vajag visvairāk.

</br>

## **Augēšanas bums**

Pašlaik 🌍 pasaulē ir:

- Apmēram 3% **augēdāju** / **vegānu**. Tie pārtiek tikai no augiem vai to produktiem;
- Mazāk nekā 1% **gaļēdāju**. Te pārtiek tikai no gaļas vai dzīvnieku izcelsmes produktiem;
- Vismaz 95% **visēdāju**. Tie pārtiek no augiem, dzīvniekiem un produktiem.

Augu valsts diēta tagad ir jaunā globālā tendence pasaulē, un pie tās pēdējos gados tiek cītīgi piestrādāts kā pie vērienīgas reklāmas kampaņas. Augēdāju īpatsvars pagaidām ir niecīgs, taču tiek pieliktas lielas pūles, lai augēdāji pavairotos. Vecumam, dzimumam, rasei, reliģijai nav nozīme, nekādi izņēmumi netiek apspriesti.

</br>

Pašlaik lielā vairākumā ir visēdāji, bet, iespējams, nākotnē tie kļūs par augēdājiem, jo vegānu skaits dažos gados ir 📈 pieaudzis gandrīz par 1%. Tas liek secināt, ka uz visēdājiem kampaņa jau sākusi darboties. Gaļēdāji nevar būt tie, kas sākuši ēst augus, jo to ir mazāk nekā 1% - tātad matemātiski neiespējami.

</br>

Esmu skeptisks par šo augēšanas bumu, jo:

- Augu diētas īstenošana pasaulē sākās pēkšņi, tā ir intensīva un oficiāla;
- Augu diēta nav cilvēkam atbilstoša (cilvēks ir gaļēdājs);
- Oficiāli par cilvēka bioloģiju izvairās runāt. Tas ir gluži neticami, ka mūsu pašu bioloģija tiek slēpta. Kas tur tāds, ko slēpt?
- 🐛 Biofilmām patīk ķīmija un produktu e-vielas, jo tie ir vislabākie izejmateriāli biofilmu 🧬 aizsagslāņa būvēšanai, lai totāli norobežotos no cilvēka imūnsistēmas un jebkādas citas ietekmes;
- Par augu ietekmi uz veselību nerunā. Netiek apspriestas ķermeņa konstitūcijas izmaiņas, cilvēka izdēdēšana, sirds un asins problēmas, ekstrēmā zarnu noslodze, nervu slimības, demence utml.;
- Par augu 🍄 indīgumu nerunā. Publiski runā par augu sastāvā esošajām uzturvērtībām, bet slēpj to, ka uzturvērtībā bagātīgākie augi satur arī vairāk toksīnu;
- Galvenie augēšanas buma argumenti ir klimats, dzīvnieku glābšana, ētika, dažāda veida 📊 aprēķini, uz kuriem balstās daudzsološas nākotnes prognozes utml.;
- Augus apmiglo vairāk nekā agrāk. Bieži vien tiek miglota konkrēta augu šķirne, jo tā ir pieprasīta eksportam.

> Piemērs: Gruzijas rietumu daļā braukā džipi, kas aprīkoti ar miglošanas cisternām un pūš gaisā pa visu teritoriju tādu kā dihlofosu pret blaktīm, kas bojā riekstu un kukurūzu ražu. Parasti tiek izvēlētas bezvēja naktis, lai dihlofoss ilgāk turas gaisā. Cilvēki ieslēdzas mājās un gaida, kamēr ceļmalās apmirst augi, – tie kļūst melni, kalst koki un putni apklust vismaz uz dienu. Un pašu cilvēku dzīves ilgums sarūk, jo dihlofoss ir toksisks. Vietējie riekstus īpaši nemaz neēd.

- Augus apstrādājot, tiem zūd uzturvērtība;
- Aizdomīgi, ka tieši tagad augus ēst esot veselīgāk nekā jebkad;
- Augos ir daudz vitamīnu, minerālvielu, uzturvērtības. Bet kāpēc tad augēdājiem vajag vēl papildus vitamīnus un uztura bagātinātājus?

</br>

🩺 🏥 Topošajiem augēdājiem netiks pielāgoti un uzlaboti ķermeņi (gremošanas sistēma, orgānu struktūra, fizioloģija), lai tie varētu efektīvi baroties tikai no augiem vien. Būs vien jāiztiek ar esošo cilvēka bioloģiju un fizioloģiju. Pašlaik nav tādu tehnoloģiju, kas varētu cilvēka ķermeņus pielāgot jaunajai diētai, un nav plāns tādas tehnoloģijas arī ieviest.

</br>

Šī nav pirmā reize, kad tiek mainīta cilvēku diēta. 🌌 Vairākus miljonus gadu no vietas cilvēki ēda tikai gaļu. Tas ir pietiekami ilgs laika posms, lai gaļēdājs kļūtu vēl 💪 pilnvērtīgāks gaļēdājs. Savukārt relatīvi nesen - pirms nepilniem 15 tūkstošiem gadu - „pēc-lauksaimniecības” (angliski: *post-agriculture*) revolūcijas laikā - gaļēdāja diētu nomainīja uz visēdāja diētu. Uzreiz cilvēka ķermeņiem sāka pietrūkt barības vielu. Sekas bija 🧟 🧬 degradējošas:

- Samazinājās smadzeņu izmērs par 11%. Līdz ar to saruka mentālais potenciāls;
- Samazinājās vidējais dzīves ilgums (no 115 uz 75 gadiem). Gaļēdāji senāk dzīvoja aktīvu un 🏃 kustīgu mūžu vēl pēc 105 gadiem. Sasniedzot apmēram 60 gadu slieksni, cilvēks bija savā spēka pilnbriedā. Tagad spēka pilnbrieds ir nokrities uz 35 gadiem;
- Kļuva trauslāki 🦴 kauli, 🦷 zobi, mati un āda;
- Samazinājās zobu skaits. Resursu taupīšanas nolūkos cilvēka ķermenis lielos dzerokļus (gudrības zobus) sāka audzēt vēlāk vai vispār nemaz;
- Cilvēki kļuva augumā īsāki. Agrāk gaļēdāju augumi bija vidēji 1,9 metri. Mūsdienās - 1.7 metri  pēc Pasaules Veselības organizācijas datiem;
- Cilvēki kļuva fiziski vājāki;
- Izmainījās cilvēka fiziskais ķermenis uz mazāk atlētisku. Samazinājās muskuļa masa. Vīriešiem palielinājās krūšu izmērs. Lēnāk auga muskuļi. Ja daudz nekustējās, strauji sāka pieaugt svars;
- Parādījās gaļēdājiem neraksturīgas slimības - vēzis, diabēts utml.

</br>
Šie novērojumi liecina, ka augu diēta cilvēku fiziski degradē. Cilvēks ar dabiski spēcīgu un varošu ķermeņi top par nīkulīgu, trauslu un nestabilu radību. Niecīgā ķermeņa kapacitāte, vājums un trauslums 📉 negatīvi ietekmē cilvēka dzīves kvalitāti un psihi:

- Samazinās pašnovērtējums;
- Samazinās spriestspēja. Gan tādēļ, ka sarūk smadzeņu izmēri un attiecīgi potenciāls, gan tādēļ, ka augu indes traucē smadzenēm saražot nervu signālu pārraidītājus - neirotransmiterus;
- Sašķobās morālajā stāja, jo ar cilvēku ir viegli manipulēt;
- Cilvēks vairs nav patstāvīgs, bet atkarīgs no daudz un dažādiem faktoriem - produktiem, cilvēkiem, sezonām;
- Zūd ticība saviem spēkiem, jo ķermenis vairs nav kā stingrs balsts;
- Rodas vajadzība un atkarība pēc produktiem - uztura bagātinātājiem, vitamīniem, stimulantiem, 💊 medikamentiem, lai kompensētu uzturvielu iztrūkumu ķermenī un kaut cik pilnvērtīgi justos zem šīs saules.

</br>

Nav zināms, uz cik ilgu laiku plānots šis jaunais augu izcelsmes diētas periods un cik gadu garantija dota jaunajai augu diētai. 🤞 Nav nekādas garantijas, ka pēc kāda laika atkal oficiāli nepamainīs diētu.

</br>

Ir daudz un dažādi oficiālie iemesli, kāpēc būtu jāpāriet uz augēšanu. Vēsture rāda, ka lielie solījumi pārsvarā saistījušies ar 💰 finansēm, varu, esošās iekārtas stratēģijām, safabricētām teorijām, slēptiem nolūkiem. Lielie oficiālie plāni ir tikai maldinājuši cilvēkus un veduši vēl lielākā nebrīvē, verdzībā, miglā. Augu diētas oficiālie ieguvumi un sagaidāmie aprēķinātie uzlabojumi saistās ar šādām tēmām:

- Glābt klimatu, dzīvniekus, ekonomiku;
- Apgūt jaunas apdzīvojamās teritorijas uz fermu un mājlopu ganāmpulku rēķina;
- Radīt jaunus produktus, pārtikas piedevas;
- Ieviest jaunas pārtikas kontroles vadlīnijas un struktūras;
- Samazināt gaļas ražošanas apjomus, lai būtu mazāk ciešanu, - mazāk nogalināšanu. Netiek apspriests, ka dzīvnieki varētu kalpot kā atjaunojamais resursu (bez nogalināšanas). 👑 Mongoļu impērijā *Genghis Khan*, kas bija otra lielākā impērija pasaules vēsturē aiz britiem, 🗡️ kareivji nenogalināja dzīvniekus. Kareivji barojās no dzīvnieku, 🐎 pārsvarā zirgu, asinīm un piena. Kareivji bija spēcīgi un augumā lieli. Tiem nebija aktuāla lauksaimniecība, pārtikas sagāde, ēdiena gatavošana, augu apstrāde un viss, kas saistās ar lauksaimniecību un ēst gatavošanu.

</br>

Ja nu atklājas, ka bioloģiski cilvēks nemaz nav augēdājs, 😱 ko tad? Iespējamie scenāriji:

- 🤐 Slēpt faktus par to, ka cilvēks ir gaļēdājs, aktīvi 🙊 dezinformēt. Turpinot ēst augus, izriet divi apakš-scenāriji:
  - Lēnām izmirt;
  - Nākamos pāris miljonus gadu mēģināt adaptēties augu diētai;
- Pāriet atpakaļ uz visēdāja diētu;
- Pāriet uz gaļēdāja diētu (ja vairs nekā nevar noslēpt faktu, ka cilvēks ir gaļēdājs);
- Augu diētas ieviešanas projekts apstājas pusceļā dažādu iemeslu dēļ. 🤷

</br>

Ne visi cilvēki pašlaik pāriet vai nākotnē pāries uz augēšanu, bet ir konkrētas cilvēku grupas, kas īpaši viegli „uzķeras” uz jaunās augu diētas:

- Cilvēki, kas nezina, kas tiem būtu jāēd, un beidzot kāds oficiāli pasaka priekšā! Gados vecāki ļaudis, kā arī citi paklausīgie jau tagad bez ierunām sāk pāriet uz augēšanu.
- Cilvēki, kas nekad nav pamēģinājuši ilgākā laika periodā visas trīs diētas uz savas ādas.
- Cilvēki, kas joprojām nav uzzinājuši, ka bioloģiski ir gaļēdāji. Liela daļa pat nepieļauj domu 🚫 🍖, ka cilvēks ir gaļēdājs, jo ir iemācīts, ka tas ir barbariski, nehumāni, neētiski utml.
- Cilvēki, kas nezina, ka ir uzsēdušies uz produktu diētas, un netiek nost. 💊
- Cilvēki, kas grib ciest, – neapzināti tiecas būt vārgi, vāji, 👻 bāli, trausli, hiperjūtīgi, tātad īpaši, 🥴 nedaudz slimīgi. Vārgums un 🧟 nīkuļošanas ir tieši tas, ko augi cilvēkiem piedāvā. Un baktērijas tikmēr uzdzīvo!

Secinājumi par augu diētu: Oficiāli tiek popularizēta augēšana, bet netieši un neoficiāli tiek veicināts produktu patēriņa pieaugums un cilvēka rases degradācija.

</br>

> Šis raksts ir tapis, lai aicinātu izdarīt izvēli, - 🧟 nīkuļot vai 🚀 uzplaukt?

</br>

**🌼 Uzplaukt!**

No Latviešu literārās un Mūsdienu latviešu valodas vārdnīcām | tezaurs.lv/uzplaukt:

1. Plaukstot atvērties; salapot, uzziedēt (par augiem, to daļām);
2. Attīstoties, pilnveidojoties sasniegt augstāku pakāpi (par parādībām sabiedrībā);
3. Izaugt (par cilvēku); sasniegt fiziskās, garīgās attīstības briedumu:
   - 3.1. Kļūt priecīgam, laipnam;
   - 3.2. Pilnveidoties un pilnīgi izpausties (par cilvēka īpašībām, spējām u. tml.);
   - 3.3 Izraisīties (sejā) - par smaidu; iegūt priecīgu, laipnu izteiksmi (par seju);
   - 3.4. Izveidoties, attīstīties (piem., psihē).

</br>

Valters Zana, 2023-02-27, lauki, GE

</br>

[🧭 **Piezīmes no odisejas**](/README.md) - uz sākumu
