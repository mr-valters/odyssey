# Pirmie trīs mēneši

*Mana atbilde uz jautājumu: **"Ko tad Tu vispār ēd?"***

</br>

Es likvidēju uztura piramīdu saknē, tās pamatos. Izrādās tā nav domāta cilvēkiem, tā iekārtota priekš parazīt-struktūrām, kuru centrāle atrodas vēdera dobumā. Uztura piramīda ir kā uz paplātes pasniegta barība parazīt-struktūrām. Tās sevi labi un kārtīgi pabaro un tad mums atmet kaut ko nedaudz. Un tām nekad nav gana, tām vajag vēl un vēl, un tad vēl šo un drusciņ to, tik reti ir tie brīži, kad ir gana un miers no ēšanas maratoniem. Tās mūs vēl māna, vazā mūsu psihi aiz deguna, vazā mūsu garšu izjūtu aiz deguna un arī pašu degunu aiz deguna. Parazīt-struktūras izmanto un ietekmē mūsu sapņus un emocijas, lai barotos no mums arvien vairāk un vairāk. Mūsu ķermenis, psihe, emocijas un veselais saprāts tiek drāzts no rīta vakarā un naktī arī. Mēs esam šai parazīt-struktūrai kā lētas un ērtas *prostitūtas*[^1].

Kāds šīs parazīt-struktūras sauc par *„mikrovidi*", *„labo floru*", *„savām baktērijām*", *„biomu*", *bioplēvi*, nav svarīgi, kādi ir nosaukumi, jo tīri praktiski tās izskatās pēc čūskas. Esmu ar to sastapies savā tualetes podā. Aizvien vairāk un vairāk sāku šo viltīgo čūsku dabūt no sevis ārā. Tagad man sapņos nerādās nevajadzīgs saturs. Nav čūskai tagad vairs spēka radīt man psihē reklāmas par kārdinošiem ēdieniem, dažāda veida cīniņiem, seksa ainām un citām paņemošām aktivitātēm. Ne sapnī ne nomodā. Un uzreiz paliek viegli. Un uz palikšanu.

Pārtika, ko tagad ēdu (99% dzīvnieku izcelsmes) tiek tikai un vienīgi man. Pats sevi apgādāju bez starpniekiem un arvien efektīvāk un efektīvāk. Pēc katras atbrīvošanās no čūskas man paliek vairāk spēka, laimes, skaidrības, veiksmes, naudas arī. Un tad vēl patīkamais vieglums foniņā un prieks šeit būt. Mans ķermenis ir sācis kļūt pašpietiekams un es to jūtu. Neņem no manis vairs čūska spēku, neizsūc vairs tik ļoti no mana ķermeņa šķidrumu, negrauž no iekšas manas zarnas. Vēders tagad ir viegls un gudrs, it kā manī iekšā būtu sācis dzīvot kāds viedais. Garšas un smaržas izjūta, kā arī citas maņas ir kļuvušas arvien izšķirt-spējīgākas, bet mans deguns un mēle taču tā pati vecā it kā. Sāku sevi atmānīt atpakaļ.

</br>

> Nakts ir kā diena un diena kā nakts.

</br>

Valters Zana, 2022-12-14, Rīga, LV

</br>

[🧭 **Piezīmes no odisejas**](/README.md) - uz sākumu

</br>

[^1]: **Prostitūta**: *Cilvēks, kas pašlabuma dēļ maina uzskatus, kļūst par nodevēju u. tml.* / 2. pārnestā nozīmē. No Latviešu literārās valodas vārdnīcas: tezaurs.lv/prostitūta
